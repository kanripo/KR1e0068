# -*- mode: mandoku-view -*-
#+TITLE: 春秋左氏傳補註
#+DATE: 2015-09-23 09:40:04
#+PROPERTY: JUAN 0
<pb:KR1e0068_WYG_000-1a>¶
欽定四庫全書　　　　　經部五¶
　春秋左氏傳補註　　　　春秋類¶
　　提要¶
　　　　(臣/)等謹案春秋左氏傳補註十卷元趙汸撰¶
　　　　汸尊黄澤之説春秋以左氏傳為主註則宗¶
　　　　杜預左有所不及者以公羊榖梁二傳通之¶
　　　　杜所不及者以陳傳良左傳章㫖通之是書¶
　　　　即采傅良之説以補左傳集解所未及其大¶
<pb:KR1e0068_WYG_000-1b>¶
　　　　㫖謂杜偏於左傅良偏於榖梁若用陳之長¶
　　　　以補杜之短用公榖之是以救左傳之非則¶
　　　　兩者兼得筆削義例觸類貫通傳註得失辯¶
　　　　釋悉當不獨有補於杜解為功於左傳即聖¶
　　　　人不言之㫖亦灼然可見葢亦春秋家持平¶
　　　　之論也至杜預釋例自孔頴達散入疏文久¶
　　　　無單行之本今從永樂大典裒輯始復為完¶
　　　　書陳傅良之章㫖世尤罕覩汸所採録略存¶
<pb:KR1e0068_WYG_000-2a>¶
　　　　梗概固考古所亟取矣乾隆四十六年九月¶
　　　　恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
<pb:KR1e0068_WYG_000-3a>¶
春秋左氏傳補註原序¶
春秋魯史記事之書也聖人就加筆削以寓其撥亂之¶
權惟孟子為能識其意故曰其事則齊桓晉文其文則¶
史其義則孔子曰竊取之矣此三者述作之源委也自¶
三傳失其㫖而春秋之義不明左氏於二百四十二年¶
事變略具始終而赴告之情策書之體亦一二有見焉¶
則其事與文庶乎有考矣其失在不知以筆削見義公¶
羊穀梁以書不書發義不可謂無所受者然不知其文¶
<pb:KR1e0068_WYG_000-3b>¶
之則史也夫得其事究其文而義有不通者有之未有¶
不得其事不究其文而能通其義者也故三傳得失雖¶
殊而學春秋者必自左氏始然自唐啖趙以來說者莫¶
不曰兼取三傳而於左氏取舍尤詳則宜有所發明矣¶
而春秋之義愈晦何也凡春秋之作以諸侯無王大夫¶
無君也故上不可論於三代盛時而下與秦漢以來舉¶
天下制於一人者亦異其禮失樂流陵夷漸靡之故皆¶
不可以後世一切之法繩之而近代說者類皆槩以後¶
<pb:KR1e0068_WYG_000-4a>¶
世之事則其取諸左氏者亦疏矣况其說經大㫖不出¶
二途曰褒貶曰實録而已然尚褒貶者文苛例密出入¶
無凖既非所以論聖人其以為實錄者僅史氏之事亦¶
豈所以言春秋哉是以為說雖多而家異人殊其失視¶
三傳滋甚蓋未有能因孟子之言而反求之者至資中¶
黄先生之敎乃謂春秋有魯史書法有聖人書法必先¶
考史法而後聖人之法可求若其本原脈絡則盡在左¶
傳蓋因孟子之言而致其思亦已精矣汸自始受學則¶
<pb:KR1e0068_WYG_000-4b>¶
取左氏傳注諸書伏而讀之數年然後知魯史舊章猶¶
賴左氏存其梗槩既又反覆乎二傳出入乎百家者又¶
十餘年又知三傳而後說春秋者惟杜元凱陳君舉為¶
有據依然杜氏序所著書自知不能錯綜經文以盡其¶
變則其專修左氏傳以釋經乃姑以盡一家之言陳氏¶
通二傳於左氏以其所書證其所不書庶㡬善求筆削¶
之㫖然不知聖人之法與史法不同則猶未免於二傳¶
之蔽也嗚呼使非先生積思通微因先哲之言以悟不¶
<pb:KR1e0068_WYG_000-5a>¶
傳之秘學者亦將何所寘力乎第左氏傳經唐宋諸儒¶
詆毁之餘㡬無一言可信欲人潛心於此而無惑難矣¶
間嘗究其得失且取陳氏章指附於杜注之下去兩短¶
集兩長而補其所不及庶㡬史文經義互見端緒有志¶
者得由是以窺見聖人述作之原凡傳所序事多列國¶
簡牘之遺名卿才大夫良史所記其微辭奥㫖注有未¶
備者頗采孔氏疏暢而通之諸牽合猥陋有不逃後儒¶
之議者亦具見其說以極夫是非之公焉若夫不得於¶
<pb:KR1e0068_WYG_000-5b>¶
經則致疑於傳務為一切之說以釋經而無所據依以¶
持其說則豈杜氏陳氏比乎故三傳之外不可無辨證¶
者惟二家他說固不暇及也新安趙汸序¶

